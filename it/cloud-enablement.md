---
layout: page
title: Il programma di abilitazione al cloud
description: Metodologie, strumenti e risorse per trasformare i propri servizi utilizzando le tecnologie cloud.
lang: it
ref: cloud-enablement
order: 2
---

## Introduzione

Il Team per la Trasformazione Digitale in collaborazione con AgID ha elaborato un programma di
abilitazione al Cloud al fine di definire l'insieme di attività e risorse necessarie
per rendere un’amministrazione capace di creare, operare e mantenere le proprie infrastrutture IT 
utilizzando tecnologie e servizi cloud.

Tale programma è caratterizzato da due componenti 
principali che definisco la strategia del percorso di trasformazione e l'abilitazione al cloud:

- **un kit di strumenti** che raccoglie  buone pratiche e metodologie di supporto alle
  amministrazioni per l’esecuzione del programma;
- **un framework di lavoro** che descrive le componenti organizzative (unità di
  controllo, unità di esecuzione e centri di competenza) necessarie per
  eseguire il programma.

Entrambe le componenti sono sviluppate in collaborazione con le 
amministrazioni in maniera iterativa attraverso sperimentazioni e progetti pilota.
Il programma è rivolto a tecnici, esperti dell’IT e ai
responsabili della trasformazione digitale, ma anche a chiunque nella
pubblica amministrazione sia coinvolto nella gestione di servizi esistenti e/o
nella definizione e progettazione di nuovi servizi.

Contribuisci allo sviluppo di questi strumenti condividendo le tue osservazioni e proposte su
[forum.italia.it](https://forum.italia.it/c/piano-triennale/data-center-e-cloud).


{% include cep/cep-sections.html %}

