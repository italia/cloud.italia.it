---
layout: page
title: Come contribuire
description: Partecipa allo sviluppo di infrastrutture e servizi cloud nella PA
lang: it
ref: contribuire
order: 4
---

Le inarrestabili innovazioni del cloud computing hanno messo in discussione molti dei tradizionali modelli tecnologici e organizzativi per l’erogazione di servizi digitali. 

Scalabilità, affidabilità ed elasticità sono diventate proprietà imprescindibili per le moderne infrastrutture informatiche e sono cambiati i comportamenti, le competenze e i profili richiesti per lo sviluppo e il mantenimento di queste infrastrutture e dei servizi che le utilizzano.

Il cambiamento ha assunto le caratteristiche di una vera e propria rivoluzione e sta dando vita ad una comunità tecnica allargata dove si contaminano le culture professionali e vengono messe a fattore comune le esperienze acquisite nella gestione di infrastrutture e servizi.

Anche la Pubblica Amministrazione italiana ha avviato, con il [Piano Triennale per l’informatica](https://pianotriennale-ict.italia.it/), un importante processo di trasformazione digitale che richiede di operare un radicale cambio di paradigma caratterizzato dall’adozione del Cloud e delle metodologie [Agile](http://agilemanifesto.org/iso/it/manifesto.html) e [Devops](https://cloud.italia.it/it/devops/), che sono al centro di questa rivoluzione.

## Chi può dare un contributo
Tutte le persone interessate, dipendenti pubblici, professionisti, esperti, lavoratori e semplici appassionati nel settore della tecnologia dell'informazione, possono partecipare attivamente a questo processo condividendo in modo aperto opinioni, esperienze, problematiche e soluzioni relative al passaggio al cloud.
Potresti essere interessato a dare un tuo contributo se:
* sei alla ricerca della soluzione a uno specifico problema relativo il passaggio al cloud;
* devi progettare un nuovo servizio digitale per il Cloud della PA;
* vuoi condividere metodologie soluzioni, esperienze o anche semplicemente una tua opinione utile per lo sviluppo ed il mantenimento dell’infrastruttura IT della PA;
* vuoi implementare, promuovere, diffondere tecnologie open per infrastrutture e servizi della PA;
* vuoi discutere e proporre standard e regolamenti per i servizi digitali della PA;
* devi migrare i servizi digitali della tua amministrazione in cloud e sei in cerca di soluzioni. 

## Come partecipare

* Unisciti alla community di [Developers Italia](https://developers.italia.it) su Slack e raggiungi il canale  #cloud;
* Entra in forum.italia.it e condividi le tue opinioni nella  sezione Cloud e Data Center;
* Proponi issue, modifiche e nuovi contenuti nei repository pubblici Github che contengono codice e documentazione per lo sviluppo del cloud della PA;
* Condividi informazioni,  promuovi incontri sul tema cloud della PA nel tuo territorio e all’interno della tua organizzazione.
{% include contribuire/contribuire-sections.html %}
